Mieszka i ona także została oświeconą, bo gdy on przyjął wiarę, naród polski ura- 
towany został od śmierci w pogaństwie". Pomińmy dalsze zdania kronikarza, 
w których rozwija dalej wątek cudownego uzdrowienia chłopięcego księcia, ja- 
ko prefiguracji i zwiastuna nawrócenia Polski na chrześcijaństwo, gdyż nie za- 

8 
Jacek Wiesiołowski 
wiera on żadnych medycznych aspektów, a jak sam wyżej napisał: "wówczas 
inaczej to mogło być rozumiane". 
Bardziej interesujący jest następny rozdział kroniki: Jak Mieszko pojął za żonę 
Dąbrówkę, wskazujący, iż uzdrowiony Mieszko nie tylko rozpoznał ojcowskich 
dostojników. "Mieszko objąwszy księstwo zaczął dawać dowody zdolności umy- 
słu i sił cielesnych i coraz częściej napastować ludy [sąsiednie] dookoła. Dotych- 
czas jednak w takich pogrążony był błędach pogaństwa, że wedle swego zwy- 
czaju siedmiu żon zażywał". Okazuje się, że wyleczony Mieszko, dotąd tylko 
dotykiem, węchem i słuchem rozpoznający świat, po odzyskaniu wzroku odkrył 
istnienie kobiet i ich uroków. Co więcej, zauroczony kobietami stał się poligami- 
stą, gdy jego przodkowie jak pradziad Piast czy ojciec Siemomysł zadowalali się 
jedną żoną. Czy i jaki istniał związek między zaaplikowaną chłopcu przez leka- 
rza kuracją a nadmiarem "sił cielesnych" młodego Mieszka, nie wiemy. 
"W końcu zażądał w małżeństwo jednej bardzo dobrej chrześcijanki z Czech, 
imieniem Dąbrówka. Lecz ona odmówiła poślubienia go, jeśli nie zarzuci owego 
zdrożnego obyczaju i nie przyrzeknie zostać chrześcijaninem. Gdy zaś on [na to] 
przystał, że porzuci ów zwyczaj pogański i przyjmie sakramenta wiary chrześci- 
jańskiej, pani owa przybyła do Polski z wielkim orszakiem [ dostojników] świec- 
kich i duchownych, ale nie pierwej podzieliła z nim łoże małżeńskie, aż powoli 
a pilnie zaznajamiając się z obyczajem chrześcijańskim i prawami kościelnymi, 
wyrzekł się błędów pogaństwa i przeszedł na łono matki-Kościoła". 
Czy cnotliwa chrześcijanka mogła zastąpić Mieszkowi obcowanie z siedmioma 
żonami, gdy wreszcie "podzieliła z nim łoże małżeńskie"? Złośliwy czeski kroni- 
karz Kosmas, powtarzając dworską plotkę pisał o Dąbrówce z okazji jej śmierci: 
"była ponad miarę bezwstydna, kiedy poślubiała księcia polskiego będąc już ko- 
bietą podeszłego wieku [!], zdjęła ze swej głowy zawój i nałożyła panieński wia- 
nek, co było wielkim głupstwem tej kobiety". 
Żadna z późniejszych polskich kronik nie poświęca tyle miejsca ślepocie 
Mieszka i jego żonom. Jedynie w swym komentarzu mistrz Wincenty w pocz. 
XIII wieku zwraca uwagę na symboliczne znaczenie liczby siedem, choć nie pre- 
cyzuje czy dotyczy ono lat ślepoty czy jeszcze większej ilości żon pogańskich 
księcia. 
Historyk literatury zauważy w opisanych przez Galla wydarzeniach wyraźne 
związki z literaturą zachodniej Europy. Cudowne wyleczenie młodego księcia ze 
ślepoty i niemoty występuje już w opowieściach o księciu Anglów Offie, przeka- 
zanych przez duńskich kronikarzy z końca XII w., wcześniejsze ślady tej fabuły 
nie były dotąd poszukiwane. Wielożeństwo pogańskich władców było powszech- 
nie opisywane w literaturze (liczni sułtani Babilonu i emirowie saraceńscy) jako 
cecha pogańska i saraceńska i dlatego nią został obdarzony nasz Mieszko. 
Historyk medycyny z żalem stwierdzi, że kronikarza, poszukującego na siłę 
prefiguracji chrystianizacji Polski, nie zainteresował aspekt medyczny choroby 
księcia, nie wiemy, jaki był przebieg choroby, objawy, rozpoznanie i wreszcie ja- 
ka kuracja była tak skuteczna. Galla Anonima nie zainteresowała osoba lekarza, 
lecz wynik procesu leczenia, dlatego zamiast konkretnej osoby u początków pol- 
skiej medycyny mamy nieznanego okulistę Mieszka I, Okulistę-Anonima. 

MISTRZ MIKOŁAJ - NAJSTARSZY ZNANY LEKARZ 
POZNAŃSKI 
TOMASZ ruREK 
W ielki poeta angielski XIV wieku Geoffrey Chaucer w swych Opowieściach 
kanterberyjskich wymienia lekarza wśród charakterystycznych figur, repre- 
zentujących różne grupy społeczne i zawodowe. Podobnie włoski dominikanin 
Jakub de Cessolis w swym poczytnym dziełku na temat szachów umieszcza leka- 
rza wśród ośmiu zawodów, których przedstawicieli symbolizować mają szacho- 
we pionki. Uczeni medycy stanowili więc grupę wyraźnie obecną w społecznej 
świadomości ówczesnych ludzi Zachodu. N awet jednak w najbardziej zaawan- 
sowanych cywilizacyjne krajach - Italii czy południowej Francji - liczba lekarzy 
legitymujących się uniwersyteckim wykształceniem była znikoma wobec potrzeb 
ogółu ludności. Tym bardziej w krajach leżących, jak Polska, z dala od czołowych 
ośrodków naukowych i słabiej zurbanizowanych. Czy więc średniowieczny Po- 
lak chodził do lekarza? Lekarzy z naukowym cenzusem spotkać można było tyl- 
ko w miastach i to tych większych. W mniejszych rolę służby zdrowia pełnili do- 
morosłego chowu balwierze, zajmujący się nie tylko zabiegami higienicznymi 
czy prostymi sprawami chirurgicznymi, lecz także leczącymi nawet trudne przy- 
padki. To oni obsługiwali zapewne większość ludności, także z okolicznych wsi. 
Niewiele wiemy o warunkach świadczenia tych usług. Tylko wyjątkowo znajdu- 
jemy o nich wzmianki rodzaju następującego kontraktu. Oto w 1448 roku Luch- 
na, żona Mikołaja z Kurowa, z drobnej podkaliskiej szlachty, zobowiązała się 
zapłacić balwierzowi Stefanowi z Kalisza "za leczenie" (racione medicine et medica- 
menti) swego syna Macieja; przypadek musiał być chyba skomplikowany, skoro 
zastrzegano, że balwierz otrzyma 2 kopy groszy, "jeżeli Maciej zostanie wyle- 
czony, ajeśli, co oby nie nastąpiło, umrze, wtedy Stefan ma dostać za swe lecze- 
nie tylko 1 kopę groszy i nic więcej". 

10 
Tomasz Jurek 
Spotykamy jednak w średniowiecznej Polsce także lekarzy uczonych, kształ- 
conych na zagranicznych uniwersytetach. Ich imiona wymieniane są po raz 
pierwszy w XIII wieku. W drugiej połowie tego stulecia rozgłos zdobył brat Mi- 
kołaj z zakonu dominikanów, znany za granicą jako Mikołaj z Polski. Studiował 
w południowo francuskim Montpellier, najważniejszym ówcześnie europejskim 
ośrodku myśli medycznej. Bawił tam podobno 20, czy nawet ponad 30 lat, zy- 
skując znaczną sławę. Pozostawił szereg teoretycznych pism, w których nawią- 
zywał do modnych wtedy trendów medycyny "naturalnej", odwołującej się do 
leczniczych sił przyrody ożywionej. Te same metody stosował też w praktyce. 
Współczesny rocznikarz krakowski opisuje mianowicie pod 1278 rokiem, jak to 
"wystąpił pewien zakonnik imieniem Mikołaj z zakonu kaznodziejskiego [domi- 
nikanów], z urodzenia Niemiec, który uczył ludzi na wszystkie choroby jeść wę- 
że, jaszczurki i żaby". Metody Mikołaja budziły zdziwienie: "Nigdy nie oglądał 
moczu chorego, lecz miał pewne zamknięte woreczki. Co było w nich zamknię- 
te, nie pozwalał zaglądać. Wieszał je nad chorymi na noc. Kto się od tego pocił 
i miał senne widzenia, ten zostawał uleczony". Sam fakt, że działalność niekon- 
wencjonalnego medyka opisana została na kartach rocznika - obok ważnych za- 
pisów o królach, książętach i biskupach - świadczy o tym, że zyskać on musiał 
nie małą popularność. Nawet "pewni bracia z zakonu kaznodziejskiego, poucze- 
ni przez niego, zaczęli jeść węże". Co gorsza, "także pan Leszek [Czarny] książę 
sieradzki [cierpiący, jak wiadomo skądinąd, na impotencję] ze swą żoną Gryfina 
z zalecenia tegoż dominikanina zaczęli zjadać węże, jaszczurki i żaby, z którego 
to powodu cały lud nabrał do nich odrazy, choć były im bardzo pomocne". Wie- 
rzono więc w skuteczność osobliwej diety, czując wszakże do niej zarazem 
obrzydzenie. Co więcej, rocznikarz wytacza przeciwko medykowi poważniejsze 
zastrzeżenia: "Ludzie łapali gołymi rękami węże w imię tego Mikołaja, ale nie 
w imię Chrystusa. Bo kto chciałby wziąć węża w imię Chrystusa, tego, choćby 

Mistrz Mikołaj - naj starszy znany lekarz poznański 
11 
miał rękę okrytą rękawicą, natychmiast wąż ukąsił". Sugestia jest aż nadto przej- 
rzysta: obrzydliwe praktyki uczonego medyka niewiele mają wspólnego z praw- 
dziwą wiarą chrześcijańską. 
Nie mamy pewności, gdzie działał w Polsce uczony Mikołaj; przypuszcza się, 
że w Sieradzu - tam rezydował wtedy książę Leszek i był tam też konwent do- 
minikański - ale najpewniej mógł to być sam stołeczny Kraków, skoro osobliwe 
praktyki tego lekarza opisał dokładnie tamtejszy rocznikarz (a Leszek Czarny po- 
zostawał w znakomitych stosunkach z krakowskim Bolesławem Wstydliwym). 
Wielkopolska także miała podówczas swojego uczonego medyka. Żył niejako 
w cieniu wybitnego imiennika - bo również nosił popularne wtedy imię Mikołaj. 
O ile krakowski Mikołaj znany jest nam głównie poprzez swe traktaty i cytowa- 
ną relację o osobliwych sposobach leczenia, o tyle wiedzę o Mikołaju wielkopol- 
skim czerpiemy wyłącznie z krótkich wzmianek w dokumentach. Chronologia 
tych wzmianek - pochodzących z ostatniej ćwierci XIII i początków XN w. - nie 
wyklucza zresztą utożsamienia obydwu Mikołajów. Pogląd taki do dziś przewi- 
ja się w specjalistycznej literaturze historyczno-medycznej. Identyfikacja taka nie 
wydaje się jednak możliwa. Uczony propagator gadziej diety był, przypomnij- 
my, "z urodzenia Niemcem" - a więc pochodził prawdopodobnie z miejscowego 
mieszczaństwa. O wielkopolskim Mikołaju wiemy natomiast, że dziedziczył po 
ojcu dobra ziemskie (podpoznańskie Daszewice oraz nieodgadnione "Sweczke"). 
Pochodził zatem niewątpliwie z rodziny rycerskiej i prawie na pewno uważać go 
trzeba za rodowitego Polaka. Posiadanie majątków ziemskich wyklucza też oczy- 
wiście możliwość przynależności do zakonu dominikanów. Co więcej, wiadomo, 
że wielkopolski Mikołaj miał potomstwo, co również nie da się pogodzić z za- 
konną profesją. 
Nie potrafimy bliżej zidentyfikować rodziny lub rodu pochodzenia Mikołaja. 
Daszewice sto lat później należały do szlachty z rodu Junoszów (noszącego 
w herbie barana), przez ten czas mogło zajść wiele majątkowych zmian. Może 
więc raczej należałoby wyprowadzać Mikołaja z rodu Łodziów (z łodzią w her- 
bie): siedzieli oni w bliskim sąsiedztwie (Głuszyna, Rogalin, Mosina), a w samej 
nazwie Daszewic pobrzmiewa imię Dasz, spotykane później u Łodziów Rogaliń- 
skich. Łodziowie należeli w XIII w. do czołowego możnowładztwa Wielkopolski, 
obsadzając najwyższe urzędy i gromadząc ogromne dobra. Nasz Mikołaj mógł 
pochodzić z zamożnej rodziny - dwie wsie, które przypadły mu po ojcu, mogły 
wszak stanowić część znacznie większego majątku, podzielonego między licz- 
niejsze rodzeństwo. Nie wiemy też nic o młodości Mikołaja. Musiał ukończyć 
jakieś studia uniwersyteckie. Wielokrotnie tytułował się potem magistrem. 
Nie sposób jednak wyrokować, czy studiował - jak dominikański imiennik 
- w Montpellier, czy w nie mniej słynącym z wiedzy medycznej Salerno, czy też 
na innym jeszcze uniwersytecie; Polacy jeździli w XIII w. przeważnie do Paryża 
lub Bolonii, ale zgłębiali tam głównie teologię bądź prawo. Przypuszczać trzeba, 
że Mikołaj wcześniej pobierał nauki w swej parafialnej szkole w Głuszynie (do tej 
właśnie parafii należały Daszewice), czy potem kształcił się w którejś z reprezen- 
tujących chyba wyższy poziom szkół w Poznaniu: przy katedrze bądź przy farze 
św. Marii Magdaleny. 

12 
Tomasz Jurek 
Niejasne pozostają też po- 
czątki publicznej działalności na- 
szego Mikołaja, już po powrocie 
z naukowych wojaży. Najstarsze 
wzmianki źródłowe budzą wąt- 
pliwości, czy wiązać je można 
z jego osobą. Jakiś "magister Mi- 
kołaj lekarz" (magister Nicolaus 
phisicus) pojawił się 8 sierpnia 
1271 r. jako świadek dokumentu 
księcia wielkopolskiego Bolesła- 
wa Pobożnego, wystawionego 
w kujawskim Włocławku. Wy- 
daje się, choć konstrukcja listy 
świadków nie jest całkiem czytel- 
na, że chodzi tu o kanonika kapi- 
tuły katedralnej we Włocławku. 
Wyklucza to możliwość upatrywa- 
nia w nim znanego nam już kra- 
kowskiego dominikanina (zwią- 
zanego jednak, jak pamiętamy, 
z książętami kujawskimi) - jako 
zakonnik nie mógł być zarazem 
kanonikiem; rozpoczął zresztą 
swą sensacyjną działalność do- 
piero kilka lat później. Mógł być 
natomiast we Włocławku nasz 
Mikołaj z Daszewic. Całe życie 
służył potem kolejnym władcom 
wielkopolskim, więc możliwe, że przybył do Włocławka wraz z Bolesławem Po- 
bożnym, który został zresztą właśnie wtedy panem części Kujaw. Protekcji wiel- 
kopolskiego księcia zawdzięczałby też najpewniej Mikołaj uzyskanie kanonii 
włocławskiej. Możliwe zresztą, że zatrudniony był w książęcej kancelarii: wszyst- 
kie dokumenty Bolesława dla biskupstwa włocławskiego (a także kilka innych 
dla wielkopolskich odbiorców) redagował jeden człowiek - może właśnie nasz 
Mikołaj, któremu sztuka układania pism kancelaryjnych nie była, jakjeszcze zo- 
baczymy, bynajmniej obca. Trudno jednak o pewność, czy ów kanonik-lekarz 
nie był w ogóle inną zgoła osobistością, jakimś nieznanym poza tym bliżej Kuja- 
wianinem. Imię Mikołaj należało wszak wówczas do najbardziej popularnych. 
